---
layout: blog-entry
title: Mörkögda Augusti Natt av Maria Lang (1959)
tags: [books]
---

I somras åkte vi till Ramsberg för att besöka Lotta. En dag åkte vi en biltur till pittoreska Nora, där deckarförfattaren Maria Lang kommer ifrån. Och så hittade jag en liten gammal pocket på en loppis nära stadskärnan. Boken följde med mig hem och landade på mitt nattduksbord hemma i Jämtland.

Boken handlar om Adéle Renmants dödsfall och den efterföljande mordutredning ledd av kriminalkommissarie Christer Wijk. Det hela är en smula invecklat då Adéle Renmant, en rik och till synes elak gammal kvinna, skulle göra många i hennes närmaste krets en tjänst om hon skulle gå i graven.

Strukturen kan tyckas enförmigt då varje kapitel avslutas med en cliff hanger och följande kapitel börjar med en massa intervjuer och spekulationer. Men boken lyckas trots det vara underhållande och spännande.
